## Τι περιέχει ο φάκελος
Εδώ θα μπορέσετε να δείτε όλους τους κώδικες. Αναλυτικά θα δείτε τους εξής κώδικες:

1. Arduino_Bluetooth_DC_Motors.aia
Είναι ο κώδικας ελέγχου των κινητήρων σε μορφή επεξεργάσιμη μέσα από το περιβάλλον του AppInventor. Μπορείτε να τον κατεβάσετε και να τον εισάγετε ώστε να κάνετε τη δική σας επεξεργασία.

2. Arduino_Bluetooth_DC_Motors.apk
Είναι ο κώδικας ελέγχου των κινητήρων σε μορφή εκτελέσιμη. Μπορείτε να τον κατεβάσετε και να τον εγκαταστήσετε στην κινητή συσκευή σας και να την εκτελείτε όποτε θέλετε.

3. Motor_Stepper
Είναι ο κώδικας ελέγχου του βηματικού κινητήρα. Μπορείτε να τον χρησιμοποιήσετε για να δοκιμάσετε τη σωστή λειτουργία του. Απαιτείται η ενσωμάτωση της βιβλιοθήκης AFMotor.h

4. Motors_DCX2_Stepper_via_Bluetooth
Είναι ο κώδικας ελέγχου μέσω Bluetooth και των τριών κινητήρων. Απαιτείται οπωσδήποτε η ασπίδα ελέγχου των κινητήρων όπως φαίνεται και στις αντίστοιχες εικόνες. Η ασπίδα δίνει δύο ports, το port #1 (M1 & M2) όπου βάζουμε τον βηματικό κινητήρα με τη σειρά των 5 καλωδίων όπως φαίνεται και στην αντίστοιχη εικόνα και το port #2 (M3 & M4) όπου βάζουμε τα 4 καλώδια των DC κινητήρων όπως φαίνεται και στην αντίστοιχη εικόνα (η μεσαία θέση μένει κενή).

Στον κώδικα υπάρχουν αρκετά επεξηγηματικά σχόλια και θεωρείται σχετικά εύκολος στην κατανόηση. Εκείνο που αξίζει να δει κανείς είναι πως γίνεται η ζεύξη μεταξύ του κώδικα του Arduino με τα blocks του AppInventor. Γι αυτό και πρέπει να ανοιχτούν ταυτόχρονα οι δύο κώδικες.

5. Motors_DCX2_via_Bluetooth
Είναι ο κώδικας ελέγχου μέσω Bluetooth των DC κινητήρων. Μπορείτε να τον χρησιμοποιήσετε για να δοκιμάσετε τη σωστή λειτουργία τους. Απαιτείται η ενσωμάτωση της βιβλιοθήκης AFMotor.h

7. WEMOS_D1_Wifi_Sensor
Είναι ο κώδικας αποστολής μέσω WiFi των δεδομένων των δύο αισθητήρων του νερού. Παρουσιάζει ιδιαίτερο εκπαιδευτικό ενδιαφέρον και είναι εμπλουτισμένος με αρκετές βιβλιοθήκες! Στο 1ο κομμάτι του ενσωματώνονται οι βιβλιοθήκες που φαίνονται στον κώδικα και επιλέγεται σαν συσκευή (προσοχή εδώ!) όχι το Arduino, αλλά το WEMOS D1 R1.

Στο 2ο κομμάτι εγκαθιδρύονται τα Wifi settings. Χρειάζεται να ξέρουμε για το δίκτυο Internet που συνδεόμαστε δύο πράγματα: To ssid και το password του δικτύου. Τα βάζουμε αντίστοιχα στη θέση των αστεριών.

Στο 3ο κομμάτι εγκαθιδρύονται τα ThingSpeak Settings . Πρέπει να ξέρει ο κώδικας 2 πληροφορίες από την πλατφόρμα ThingSpeak: Το channelID και το writeAPIKey. Εδώ αντικαθιστούμε με τα δικά μας αφού έχουμε ανοίξει λογαριασμό στην πλατφόρμα και φτιάξουμε ένα κανάλι με όσα πεδία επιθυμούμε. Κατόπιν ακολουθεί το setup και μετά το loop.

Στο loop, στο 1ο κομμάτι συλλέγουμε τις τιμές των αισθητήρων και κάνουμε τις κατάλληλες μετατροπές, ειδικά για τη θολότητα. Στο επόμενο κομμάτι δημιουργούμε ένα string που θα έχει όλες τις πληροφορίες ανά πεδίο και τις οποίες θα στείλουμε πάνω στην πλατφόρμα. Τέλος, στέλνουμε τα data στην πλατφόρμα και δημιουργούμε στο τέλος και μια χρονοκαθυστέρηση μεταξύ των αποστολών.

8. Water_DS18B20_Temperature_Sensor
Είναι ο κώδικας ελέγχου του αισθητήρα θερμοκρασίας. Μπορείτε να τον χρησιμοποιήσετε για να δοκιμάσετε τη σωστή λειτουργία του. Απαιτείται η ενσωμάτωση των βιβλιοθηκών OneWire.h και DallasTemperature.h

9. Water_Turbidity_Analog_Sensor
Είναι ο κώδικας ελέγχου του αισθητήρα θολότητας. Μπορείτε να τον χρησιμοποιήσετε για να δοκιμάσετε τη σωστή λειτουργία του.

10. prop-designer
Ο συγκεκριμένος κώδικας μας δίνει τη δυνατότητα να δημιουργούμε παραμετρικά ότι προπέλα επιθυμούμε, όσον αφορά είτε τον αριθμό των λεπίδων της, είτε το πάχος του άξονά της, είτε το μέγεθος του ομφαλού του άξονα κ.α.
