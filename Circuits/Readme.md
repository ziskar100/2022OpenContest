## Τι περιέχει ο φάκελος
Στον φάκελο αυτό μπορείτε να πάρετε μια συνολική εικόνα όλου του ηλεκτρονικού σχεδιασμού του έργου. Επίσης υπάρχουν 4 υποφάκελοι που ανά δύο μας δείχνουν λεπτομερειακά τα δύο υποσυστήματα, των κινητήρων και των αισθητήρων νερού, δηλ. μπορείτε να δείτε τις συνδεσμολογίες τους και πως είναι στην πραγματικότητα, αλλά και πως είναι ιδεατά σχηματικά για πλήρη κατανόηση των πραγμάτων.

Ωστόσο, αξίζει τον κόπο να αναφερθούμε εδώ ιδιαίτερα στους δύο αισθητήρες παρακολούθησης του νερού που επιλέχθηκαν για το σκοπό αυτό.

Αισθητήρας θολότητας ή θολούρας ή θολερότητας (Turbidity Sensor V1.0)
Ο αισθητήρας αυτός προσδιορίζει όσον αφορά την ποιότητα του νερού σε τι επίπεδο βρίσκεται από πλευράς θολότητας. Μπορεί και ανιχνεύει διάφορα αιωρούμενα στερεά σωματίδια (TSS) στο νερό. Αυτό το πετυχαίνει μετρώντας τη διαπερατότητα του φωτός και το ρυθμό σκέδασης που αλλάζει με την ποσότητα των ολικών αιωρούμενων σωματιδίων στο νερό. Όταν αυξάνεται η τιμή του TTS, τότε αυξάνεται το επίπεδο θολότητας του νερού και γενικότερα ενός υγρού.

Ο συγκεκριμένος αισθητήρας διαθέτει λειτουργίες εξόδου αναλογικού (Analog) και ψηφιακού (Digital) σήματος. Μπορούμε να επιλέξουμε όποια λειτουργία θέλουμε, καθώς επίσης και να ρυθμίσουμε το κατώφλι (threshold) μέσω ποτενσιόμετρου όταν βρισκόμαστε σε λειτουργία ψηφιακού σήματος.

Οι αισθητήρες θολότητας μπορούν να χρησιμοποιηθούν για τη μέτρηση της ποιότητας των υδάτων σε ποτάμια και ρέματα, μετρήσεις λυμάτων και αποβλήτων, έρευνα μεταφοράς ιζημάτων και εργαστηριακές μετρήσεις.

Πηγή: https://wiki.dfrobot.com/Turbidity_sensor_SKU__SEN0189

Αισθητήρας θερμοκρασίας με αδιάβροχο καλώδιο προέκτασης (Waterproof DS18b20 temperature probe temperature sensor 18B20 for Arduino)
Κάθε αισθητήρας θερμοκρασίας DS18B20 έχει έναν μοναδικό σειριακό κωδικό 64-bit. Αυτό μας επιτρέπει να συνδέουμε πολλούς αισθητήρες στο ίδιο καλώδιο δεδομένων. Έτσι, μπορούμε να παίρνουμε θερμοκρασία από πολλούς αισθητήρες χρησιμοποιώντας μόνο έναν ψηφιακό pin στο Arduino μας.

Πηγή: https://randomnerdtutorials.com/guide-for-ds18b20-temperature-sensor-with-arduino/
